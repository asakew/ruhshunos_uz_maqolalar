<!DOCTYPE html>
<html lang="uz">
<head>
	<meta charset="UTF-8">
	<title>post</title>
	<link rel="stylesheet" href="file:///D:/ASAuz/Open%20Server/OSPanel/domains/asa.pro/wp-content/themes/LayloBest/assets/css/bootstrap.min.css">
	<style>
    .eskimo-page-content h2,
    .eskimo-page-content h3 {
        display: grid;
        width: 100%;
        align-items: center;
        text-align: center;
        grid-template-columns: minmax(20px, 1fr) auto minmax(20px, 1fr);
        grid-gap: 20px
    }
    
    .eskimo-page-content h2:before,
    .eskimo-page-content h2:after,
    .eskimo-page-content h3:before,
    .eskimo-page-content h3:after {
        content: '';
        border-top: 2px solid
    }
    
    h2,
    h3 {
        margin: 30px 0;
        font: 700 2em/1.4 'Avenir', sans-serif;
        colo r: #000
    }
    
    body {
    	font-family: 'Avenir', sans-serif
    }
    .text-justify {
    	text-indent: 1em
    }
	</style>
</head>
<body class="bg-dark text-white p-3">

<div class="eskimo-page-content container mt-3 text-center">

<h1 class="font-weight-bold">YORIMIZNING KO'NGLIGA YO'L TOPAMIZ!</h1>

<p>Xarakterimiz bir-biriga to’g’ri kelmadi!» Bu mashxur ibora zamirida nafaqat turmushdagi muammolar, balki er-xotinning nozik munosabatlari ham yotishini bilarmidingiz? Biz ayollar tan olishni istamagan achchiq haqiqatni statistika ma’lumotlari tasdiqlaydi: o’rtadagi sovuqlik «shaxsiy hudud» ob-havosiga 90 foiz holatlarda dahl qiladi! Sahifamiz orqali erkakdagi xohishning yo’qolishi, ayoldagi istaklarning so’nishi haqida juda ko’p sirlashamiz. Bu safar esa kasalliklaru o’zaro kelishmovchiliklarni nari surib, juftimiz ko’ngliga yo’l topish sirlarini o’rganamiz. Xuddi ilk uchrashuvdagi his-tuyg’ular, etni jimirlatgan xayajonu yurakka titroq solgan onlarni yodga olamiz! Xo’sh, nima dedingiz?!</p>

<h3>«AYOL SIFATIDA QIZIQTIRMAY QO’YDIM...»</h3>
<p>Sarlavhani o’qishingiz bilan bi-i-ir xo’rsinib qo’ydingiza, kelishib olaylik shu oxirgisi bo’lsin! Muammo nimada? «Allamahalgacha televizor tomosha qiladi» deysizmi? Siz ham unga sherik bo’ling. Bir safar zerikarli futbolni ko’rsangiz ko’ribsiz, sizdan nima ketdi?</p>
<p>«Ur-yiqitlarga xushim yo’q, qo’rqinchli kinolardan qo’rqaman!» Shumi bahonangiz? Juftingizning yonidan joy oling-da, qo’llaridan tuting. Yoki pinjiga suqilib olsangiz, vahimangizdan asar ham qolmaydi. Shu bahona so’nib borayotgan tuyg’ular alanga olsa ajabmas.</p>
<p>«U ko’rayotgan narsalarni tushunmayman!» So’rang, qiziqing, g’ururingiz yeyilib qolmas. U ham bilsin, o’ziga qiziq mavzularga befarq emasligingizni.</p>

<h4 class="font-weight-bold">Shpargalka:</h4>
<p>Erkaklar qiziqarli suhbatdosh bo’la oladigan ayollarni qadrlashadi. Avtomobil qismlariyu falon futbolchining nima uchun sariq kartochka olganini tushunmasangiz, «Bo’lganim shu» demang. Bo’sh qolganda dugonalar bilan g’iybatni kamaytiring-da, o’z ustingizda ishlang.</p>

<p>Umr yo’ldoshingizning tanlovini hurmat qiling! «Kap-katta erkak ko’rib o’tirgan narsangizni qarang» kabi «ashulangiz» jonli ijroga chiqmasin. «Litsenziyasiz» qolasiz-a. Eringiz oromkursida uxlab qoldi. Shu holicha qoldirmang. Asta uyg’oting-da, yotog’iga olib kiring. Ertasiga jahl qilsa, «Sizsiz ko’zimga uyqu kelarmidi?» deya noz-karashma qiling, er-i-ib ketsin.</p>
<p>Muammo qaynonangizga bog’liq ekan, arqonni uzun tashlang-da, «Oyijon, xizmatingizdaman» dasturini ishga tushiring. Onasining ko’nglini zabt etolsangiz bas, o’g’lini shunday yo’lga soladiki, tungi navbatchiligidan ham voz kechadi.</p>
<p>Yotoqxonadagi narsa-buyumlar joyini almashtiring. O’rin-ko’rpani yangilang. Yorqin, ko’zga lov etib tashlanadigan yotoq jildlaridan foydalaning. Uxlash vaqti yaqinlashdimi, yopinchiqni asta ko’tarib qo’ying.</p>
<p>Har tarafga (hech bo’lmasa ikkita) shamchalarni yoqing. «Onaqirolicha»ning uyquga ketishini kutayotgan eringiz, hech bo’lmasa yotog’iga mo’ralab qo’yar. Ko’zlarini quvnating deymiz-da.</p>

<div class="row">
    <div class="col-sm-6">
        <h3>«ONAM ESHITIB QOLADI...»</h3>
        <p>Ko’p qavatli uylar yoki katta oilalarda yashaydigan er-xotin o’rtasidagi munosabat uydagi «qo’shni»lardan hijolat bo’lish sabab ham sovushi mumkin. «To qaynonam uxlamaguncha, erim yotoqqa kirmaydi. Onasi bilsa, xafa bo’larmish» deysizmi? Balki qaynonangiz o’g’lini sizdan qizg’anar, yo darrov eringizning xushtori bor deb o’yladingizmi? Hovliqqan ayol tufliga yolchimas iborasini eshitganmisiz? Aql bilan fikrlang.</p>
    </div>
    <div class="col-sm-6">
        <h3>KO’ZGUGA QARANG!</h3>
        <p>Go’zallik saloniga borolmayotganingizni bahona qilmang. Momolarimiz qoshiga o’sma, ko’ziga surma surtib ham go’zallikni do’ndirishgan. Salgina e’tiborli bo’lsangiz, chiroyingiz ochiladi. Tungi kiyimlarga ahamiyatli bo’ling, deb har safar uqtirganimiz uqtirgan. Xo’sh, amal qilayapsizmi? Atiringizni-chi yangiladingizmi? Yog‘ bosgan sochlarga jon kirib, ajinlar mo’ralab qolgan yuzingizni parvarishlayapsizmi? Qo’l-oyoq terisi dag’allashmaganmi? Fahmlagan bo’lsangiz, xulosa qilishni o’zingizga qoldiramiz.</p>
    </div>
</div>

<h3>«U BIR YONDA, MEN BIR YON...»</h3>
<p>Juftingiz bilan bir-biringizga ters o’girilib yotasiz. Nozik munosabatlarni esa parvoyiga ham keltirmaydi. Xo’sh, nima qilmoqchisiz? «Plan-A»: tunda sochi yoki yelkasini silab oromini o’g’irlang. Uyqusi buzilganidan biroz achchiqlanadi-yu, keyin yumshaydi. «Plan-B»: ertalab bo’sa bilan uyg’oting. Bir safar tushunmas, ikkinchi safar hayron bo’lar, uchinchisida ma’qullaydi.</p>

<h3>«KASALMAN» DEMANG!</h3>
<p>Quvnoq, samimiy, zavqu-shavqqga to’la va o’ziga ishonchi baland ayol har qanday erkakning orzusi! Kuchli jins vakillari noliyveradigan, pessimist va kasalchin xonimlarga toqat qilishmaydi. Biz, sog’ligingizdagi jiddiy xastaliklarni aytmayapmiz. Har bir ayolda</p>

</div>
<script src="file:///D:/ASAuz/Open%20Server/OSPanel/domains/asa.pro/wp-content/themes/LayloBest/assets/js/bootstrap.min.js"></script>		
</body>
</html>